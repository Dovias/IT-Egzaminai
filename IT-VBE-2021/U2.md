# 2 Užduotis - Apklausa
Monika  projektinio darbo metu atliko apklausą, siekdama išsiaiškinti, kurie mokomieji dalykai jos draugams patinka labiausiai. Atlikdama apklausą, ji kaskart pasižymėdavo draugo vardą, jo mėgstamiausią dalyką ir to dalyko pažymius. Parašykite programą, kuri sudarytų mokinių nurodytų populiariausių dalykų sąrašą ir pateiktų šiuos dalykus pasirinkusių mokinių vardus. Sąraše turi būti pateikiami tik tie dalykai, kuriuos pasirinkusių mokinių pažymių vidurkis yra ne mažesnis kaip <b>9</b>.
<br></br>
## Pradiniai duomenys
Duomenys pateikiami tekstiniame faile <b>U2.txt</b>.
- Pirmoje eilutėje užrašytas apklaustų mokinių skaičius <b>m(1 ≤ m ≤ 50)</b>.
- Tolesnėse eilutėse užrašyti draugų duomenys: vardas (vienas žodis); jo mėgstamiausias dalykas (vienas žodis); to dalyko pažymių skaičius; pažymiai. Duomenys atskirti vienu tarpo simboliu.

## Rezultatai
Rezultatus pateikite tekstiniame faile <b>U2rez.txt</b>.
- Įrašykite dalykus, kuriuos pasirinkusių mokinių pažymių vidurkis ne mažesnis  kaip  9, ir juos pasirinkusių mokinių skaičių. Dalykus rašykite pagal jų  populiarumą  mažėjančiai. Jei yra keli dalykai, kurių populiarumas vienodas, tai juos pateikite abėcėliškai.
- Po kiekvieno dalyko atskirose eilutėse pateikite jį pasirinkusių mokinių, kurių to dalyko pažymių vidurkis yra ne mažesnis kaip 9, vardus tokia eilės tvarka, kokia jie buvo užrašyti pradinių duomenų faile.
- Jeigu tarp dalykų nėra tokių, kuriuos pasirinkusių mokinių pažymių vidurkis ne mažesnis kaip 9, tuomet turi būti pateiktas tekstinis pranešimas <b>„Neatitinka vidurkis“</b>

## Nurodymai
- Programoje naudokite struktūros duomenų tipo masyvą apklaustų mokinių duomenims saugoti.
- Sukurkite ir parašykite funkciją, kuri surikiuoja populiariausių dalykų sąrašą.
- Programoje nenaudokite globalių kintamųjų.
- Programoje nenaudokite sakinių, skirtų darbui su ekranu.

## Rezultato failo pavyzdys ir paaiškinimas (U2rez.txt)
|                                                 Rezultatų failo pavyzdys                                                    |         Paaiškinimas         |
|-----------------------------------------------------------------------------------------------------------------------------|------------------------------|
| Informatika 2<br>Asta<br>Rima<br>Matematika 2<br>Povilas<br>Milda<br>Istorija 1<br>Jonas | <ul><li>Dalykai, kuriuos pasirinkusių mokinių pažymių<br> vidurkis ne mažesnis kaip <b>9</b>, ir juos pasirinkusių<br> mokinių skaičius.</li><li>Tą dalyką pasirinkusių mokinių vardai.</li></ul> |
