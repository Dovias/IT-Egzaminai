# 1 Užduotis - Bėgimas
Laurynas nusprendė liepos mėnesį ryte ir vakare bėgti miške tą pačią 5 km trasą. Tokį atstumą jis įprastai įveikia per 15–20 minučių. Savo bėgimo laiko rezultatus Laurynas pasižymėdavo užrašuose, įrašydamas dieną ir kiekvieno bėgimo pradžios bei pabaigos laiką valandomis ir minutėmis. Jeigu dėl kokios nors priežasties (pvz., prasto oro) bėgimą praleisdavo, tuomet vietoj to bėgimo pradžios ir pabaigos laiko valandomis ir minutėmis jis įrašydavo nulius.Parašykite programą, skirtą rasti dieną, kai Laurynas, bėgdamasir ryte, ir vakare, sugaišo mažiausiai laiko. Jeigu yra kelios tokios dienos, turi būti pateikiamos jos visos.
<br></br>
## Pradiniai duomenys
Duomenys pateikiami tekstiniame faile <b>U1.txt</b>.
- Pirmoje eilutėje užrašyta, kiek dienų <b>d(1 ≤ d ≤ 31)</b> Laurynas bėgo bent vieną kartą.
- Tolesnėse eilutėse užrašyti bėgimo duomenys: liepos mėnesio diena; bėgimo ryte pradžios ir pabaigos laikas, nurodytas valandomis ir minutėmis; bėgimo vakare pradžios ir pabaigos laikas, nurodytas valandomis ir minutėmis. Duomenys atskirti bent vienu tarpo simboliu. Buvo bent viena diena, kai Laurynas bėgo ir ryte, ir vakare.

## Rezultatai
Rezultatus pateikite tekstiniame faile <b>U1rez.txt</b>.
- Pirmoje eilutėje parašykite tekstą <b>„Minimalus laikas“</b>.
- Antroje eilutėje užrašykite mažiausią bėgimo ryte ir vakare laiką minutėmis.
- Trečioje eilutėje parašykite tekstą <b>„Dienos“</b>.
- Ketvirtoje eilutėje užrašykite dieną, kai Laurynas, bėgdamas ir ryte, ir  vakare, sugaišo mažiausiai laiko. Jeigu yra kelios tokios dienos, jos turi būti pateikiamos tokia eilės tvarka, kokia jas surašė Laurynas. Dienos turi būti atskiriamos vienu tarpo simboliu.

## Nurodymai
Sukurkite ir parašykite funkciją, kuri apskaičiuoja, kiek laiko (minutėmis) Laurynas sugaišo bėgimui.
Programoje nenaudokite sakinių, skirtų darbui su ekranu.

## Rezultato failo pavyzdys ir paaiškinimas (U1rez.txt)

| Rezultatų failo pavyzdys |                      Paaiškinimas                                                                   |
|--------------------------|-----------------------------------------------------------------------------------------------------|
| Minimalus laikas 30      | Mažiausias bėgimo ryte ir vakare laikas minutėmis.                                                  |
| Dienos<br>3 10</br>      | Liepos mėnesio dienos, kai Laurynas, bėgdamas ir ryte, <br>ir vakare, sugaišo mažiausiai laiko.</br>

