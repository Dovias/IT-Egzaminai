# 1 Užduotis - Gėlės
Gėlių žydėjimo laikotarpiai yra nevienodi – vienos žydi ilgai, o kitos žydi trumpai. Gėlininkų draugijos nariai, ruošdamiesi gėlių parodai, nori išsiaiškinti, kuriuo laikotarpiu vasarą žydi daugiausia skirtingų gėlių.

Parašykite programą, skirtą surasti vasaros dienų intervalą, kai žydi daugiausia skirtingų gėlių. Jeigu yra keli tokie intervalai, turi būti pateikiamas pirmasis iš jų.
## Pradiniai duomenys
Duomenys pateikiami tekstiniame faile <b>U1.txt</b>. Duomenų faile pateiktos tik tos gėlės, kurios pradeda ir baigia žydėti vasaros mėnesiais.
- Pirmoje eilutėje užrašytas vasarą žydinčių skirtingų gėlių skaičius <b>m(1 ≤ m ≤ 30)</b>;
- Kitose <b>n</b> eilučių užrašyta po penkis sveikuosius skaičius: gėlės numeris pagal katalogą, žydėjimo pradžios mėnuo ir diena, žydėjimo pabaigos mėnuo ir diena. Visi skaičiai atskirtibent vienu tarpo simboliu.

## Rezultatai
Rezultatus pateikite tekstiniame faile <b>U2rez.txt</b>.
- Pirmoje eilutėje įrašykite didžiausią skirtingų žydinčių gėlių skaičių.
- Antroje eilutėje įrašykite pirmo vasaros dienų intervalo, kai žydi daugiausia skirtingų gėlių, <b>pradžios mėnesį</b> ir <b>dieną</b>.
- Trečioje eilutėje įrašykite pirmo vasaros dienų intervalo, kai žydi daugiausia skirtingų gėlių, <b>pabaigos mėnesį</b> ir <b>dieną</b>.

## Nurodymai
- Sukurkite ir parašykite funkciją, kuri randa pirmos dienos, kai žydi daugiausia skirtingų gėlių, vietą vasaros dienų sąraše. Sąrašą sudaro 92 dienos.
- Programoje nenaudokite sakinių, skirtų darbui su ekranu.

## Rezultato failo pavyzdys ir paaiškinimas (U1rez.txt)
| Rezultatų failo pavyzdys |                                   Paaiškinimas                                      |
|--------------------------|-------------------------------------------------------------------------------------|
| 1                        | Didžiausias skirtingų žydinčių gėlių skaičius.                                       |
| 6 30                     | Pirmo intervalo, kai žydi daugiausia skirtingų gėlių, pradžios mėnuo ir diena.      |
| 7 1                      | Pirmo intervalo, kai žydi daugiausia skirtingų gėlių, pabaigos mėnuo ir diena.      |
